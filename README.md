http://147.175.121.202/~xchernov/z5m/

# googleMapApi-webte1
# Zadanie:
Na stránke si zobrazte mapu pomocou Google maps, na ktorej bude blízke okolie FEI STU. Budovu fakulty označte markerom a vedľa neho uveďte, k čomu to označenie patrí (príklad označenia je na nižšie uvedenom obrázku). Ak niekedy neskôr užívateľ klikne na zobrazený marker, tak sa mu v popup okne zobrazia GPS súradnice tohto miesta.
Na stránke umiestnite formulár, ktorý umožní pomocou textového poľa zadať miesto, odkiaľ chcete prísť na fakultu a či chcete prísť pešo alebo autom. Na mape sa potom zobrazí vyznačená odporúčaná najrýchlejšia trasa a pod mapou bude uvedený údaj, o akú vzdialenosť ide.
Po získaní odpovede z Google serveru zobrazte na mape zastávky MHD, ktoré sa nachádzajú v okolí FEI STU (dá sa to realizovať ako vyhľadávanie významných objektov daného typu).
Vedľa mapy zobrazte využitím Google maps reálny pohľad na fakultu („Street View“) tak, aby zobrazoval pohľad na fakultu v mieste, ktoré je vyznačené markerom (t.j., ak marker bude umiestnený na budovu bloku A, tak pohľad na fakultu bude zobrazovať blok A, napr. vchod). 

Odporúčané stránky:
http://www.w3schools.com/html/html_googlemaps.asp
http://www.w3schools.com/graphics/google_maps_basic.asp
http://www.w3schools.com/howto/howto_google_maps.asp
http://www.w3schools.com/graphics/google_maps_intro.asp
https://developers.google.com/maps/documentation/javascript/examples/place-search
https://developers.google.com/maps/documentation/javascript/
https://developers.google.com/maps/documentation/javascript/examples/places-searchbox
https://developers.google.com/maps/documentation/javascript/examples/places-autocomplete

Alternatíva A2
Zadanie:
Na stránke si zobrazte mapu pomocou Open Street maps, na ktorej bude blízke okolie FEI STU. Jednotlivé budovy fakulty označte pomocou GeoJSON. Ak niekedy neskôr užívateľ klikne na niektorú z vyznačených budov, tak sa mu v popup okne zobrazí meno bloku a názvy ústavov alebo inštitútov, ktoré v tomto bloku sídlia.
Pomocou markerov vyznačte na mape najbližšie zastávky MHD, pričom odlíšte, ktoré zastávky patria električkám a ktoré autobusom. Pri každej zastávke vhodne umiestnite čísla autobusov a električiek, ktoré na tejto zastávke stoja (pod najbližšími zastávkami sa myslia zastávky autobusov 31 a 39, zastávky obsluhujúce smer Patrónka a Kramáre, električkové zastávky a autobusové zastávky pri ŠD Družba).
Na stránke umiestnite formulár, ktorý umožní pomocou textového poľa zadať miesto, odkiaľ chcete prísť autom na fakultu. Na mape sa potom zobrazí vyznačená odporúčaná trasa  a na stránke sa zobrazí aj popis tejto trasy a celková vzdialenosť, ktorú treba prejsť.
Na stránku doplňte podľa svojho vlastného výberu minimálne 1 ďalšiu funkcionalitu, ktorá nie je uvedená v zadaní. Na jej naprogramovanie môžete použiť ľubovoľnú z knižníc, ktorá spolupracuje s OpenStreet maps.
Odporúčané stránky:
Leaflet - JavaScript library for interactive maps
Using GeoJSON with Leaflet
Leaflet Routing Machine
Vytvorenie konta na Mapbox

Poznámka:
Pri vypracovaní zadania je možné používať CSS a JS knižnice (napr. jQuery, nie však ešte frameworky typu Angular alebo Vue).





